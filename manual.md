# Synsfelts-træningsapp - Dokumentation

## Indholdsfortegnelse

1. Tanker bag app (side 2)
2. Referencer (side 3)
3. De enkelte felter; hvordan bruges app'en og mine erfaringer samt link til app'en (side 4-7)
4. Tak (side 8)

---

## 1. Tanker bag app

![Billede - Tanker bag app]()

Gennem årene er jeg ofte stødt på spørgsmål om evidensen for og profiteringsgraden ved træning for at generhverve synsfeltstab hos patienter med erhvervet hjerneskade og synsfeltsudfald.

Den klassiske holdning er, at man ikke kan forvente nogen generhvervelse af synsfeltstabet udover den spontane selvheling, som kan ske de første 3-4 måneder efter skaden.

Men der er de senere år begyndt at blive skrevet flere artikler, som peger på, at det kan være muligt at generhverve synet i det tabte område. Og vores erfaring på IBOS er at der er personer med synsfeltstab som generhverver dele af mistet synsfelt gennem anden stimulerende og kompenserende undervisning.

Yderligere har forskning vist, at visuel-kognitiv plasticitet kan føre til generhvervelse af synsevnen i et område med synsfeltsudfald.

Erfaringen hos mig og mine kolleger som også arbejder med synsfeltsrehabilitering her på IBOS er, at der ses delvis og i nogle tilfælde nær-fuld generhvervelse af synsfeltstab/-udfald undervejs i forbindelse med kompenserende undervisning, og at dette også sker selv om det for nogle patienter er flere år siden skaden er sket.

Jeg tænker ikke at denne app kan stå alene i synsrehabiliteringsarbejde ved synsfeltsudfald.

Men det er et redskab blandt mange, der kan give en effekt på en måde der ellers ikke er almindeligt brugt.

Der er flere andre relevante tilgange ved synsfeltsrehabilitering, bl.a.

- Teknikker, hvor flere sanser stimuleres samtidigt for at forsøge at øge den mentale og kognitive stimulation og skabe biofeedback.
- Teknikker og øvelser der laves i et hverdags-relevant miljø.
- Opmærksomhedsstimulerende teknikker og øvelser.
- Optimering af andre visuelle processer, øjenbaserede færdigheder og visuelt-kognitive funktioner.
- Blind-Sight relateret stimulation, teknikker og øvelser.

Den grundlæggende ide bag denne app er at forsøge at genvinde synsfelt efter erhvervet hjerneskade, hvor synsbanerne er intakte.

Når der ses på skærmbilledet med ternene der skifter fra hvid til sort sendes impulser gennem synsbanerne.

![Billede - Illustration af app-koncept]()

---

## 2. Referencer

- Temporal sensitivity in a hemianopic visual field can be improved by long-term training using flicker stimulation  
  https://jnnp.bmj.com/content/78/1/66

- Neural Restoration Training improves visual functions and expands visual field of patients with homonymous visual field defects  
  https://pubmed.ncbi.nlm.nih.gov/29526854/

- Rehabilitation of cortically-induced visual field loss  
  https://pubmed.ncbi.nlm.nih.gov/33230035/

- Visual field restorative rehabilitation after brain injury  
  https://pubmed.ncbi.nlm.nih.gov/27472498/

- Acquired visual field defects rehabilitation: Critical review and perspectives  
  https://www.sciencedirect.com/science/article/pii/S1877065711011729?via%3Dihub

- A Systematic Review and Meta-Analysis of Rehabilitative Interventions for Unilateral Spatial Neglect and Hemianopia Poststroke From 2006 Through 2016  
  https://www.archives-pmr.org/article/S0003-9993(18)30433-7/abstract

- Functional preservation and enhanced capacity for visual restoration in subacute occipital stroke  
  https://pmc.ncbi.nlm.nih.gov/articles/PMC7296857/

- Different Fields for Different Folks  
  https://www.reviewofoptometry.com/article/different-fields-for-different-folks

- Temporal sensitivity in a hemianopic visual field can be improved by long-term training using flicker stimulation  
  https://pmc.ncbi.nlm.nih.gov/articles/PMC2117780/pdf/66.pdf

Kommende resultater fra NVT-forskningsprojektet (Neuro Vision Technology) på IBOS vil vise hvad synsfeltskompenserende undervisning i den form giver af resultater på generhvervelse af synsfeltstab.

---

## 3. Hvordan bruges app'en

### Skærmbillede

![Skærmbillede - App interface]()

Når feltværdier skal rettes, opdateres og der skal laves link til den udgave personen skal bruge hjemme.

![Skærmbillede - Indtastningsfelter]()

**Husk:** For at få skærmbilledet til at justere efter de nye værdier du indtaster, skal du efter at have indtastet de nye værdier trykke på "Opdater".

Ønsker du at sende mail med link med de opdaterede værdier/tal skal du efter at have trykket på "Opdater" trykke på "Kopier aktuelt link" og så indsætte det (Ctrl+V) i en mail.

---

### Generelle indstillinger

**Ternstørrelse:** Her indstiller du, hvor store alle de hvide og sorte tern skal være på skærmen.

**Tidsinterval (millisekunder):** Her indstiller du frekvensen på skift fra sort til hvid i alle de sorte og hvide tern. Jo højere tal – jo langsommere er skiftet.

| Millisekunder (ms) | Frekvens (Hz) |
|-------------------|---------------|
| 500 | 2 |
| 100 | 10 |
| 50 | 20 |
| 20 | 50 |

**Røde tern - forstørrelsesfaktor:** Her indstiller du, hvor store de røde tern, du har valgt, skal være på skærmen. Du kan vælge samme størrelse som de sorte og hvide tern (1x), dobbelt størrelse af de hvide og sorte tern (2x) op til 5x gange størrelsen på de hvide og sorte tern. Standard er 1x.

---

### Kanter

**Top:** Her indstiller du, hvor mange røde tern der skal være i toppen af skaktern-mønsteret. Vælg mellem 0, 1, 2 og 3. Kan bruges, når hele synsfeltet i de 2 nedre kvadranter mangler (nedre kvadrant- eller hemianopsi).

**Venstre:** Her indstiller du, hvor mange røde tern der skal være i venstre side af skaktern-mønsteret. Vælg mellem 0, 1, 2, og 3. Kan bruges, når der er synsfeltsudfald i hele højre del af synsfeltet (højresidig hemianopsi).

**Højre:** Her indstiller du, hvor mange røde tern der skal være i højre side af skaktern-mønsteret. Vælg mellem 0, 1, 2, og 3. Kan bruges, når der er synsfeltsudfald i hele venstre del af synsfeltet (venstresidig hemianopsi).

**Bund:** Her indstiller du, hvor mange røde tern der skal være i bunden af skaktern-mønsteret. Vælg mellem 0, 1, 2, og 3. Kan bruges, når der er synsfeltsudfald i de 2 øvre kvadranter (øvre kvadrant- eller hemianopsi).

**Afstand fra kanter:** Her indstiller du, hvor langt inde de røde tern skal være i skakternmønsteret (tallene angiver hvor mange pixels det er placeret fra kanten (0-200 med spring på 10). Jo højere tal – jo længere inde (tallene angiver hvor mange tern det markerede er fra kanten). Skal afprøves med personen, som skal øve med app'en. Som udgangspunkt vælges den indstilling, som giver mest ro, og hvor der ses en smal bræmme med flicker/bevægelse.

![Billede - Illustration af kanter]()

---

### Hjørner

**Top Venstre:** Her indstiller du, om der skal være en rød tern i det øverste venstre hjørne. Sæt flueben, hvis du vil have en rød tern i øverste venstre hjørne. Kan bruges, når der er synsfeltsudfald i nedre højre kvadrant (nedre højre kvadrantanopsi).

**Top Højre:** Her indstiller du, om der skal være en rød tern i det øverste højre hjørne. Sæt flueben, hvis du vil have en rød tern i øverste højre hjørne. Kan bruges, når der er synsfeltsudfald i nedre venstre kvadrant (nedre venstre kvadrantanopsi).

**Vis centerfirkant:** Her indstiller du, om der skal være en rød tern centralt. Sæt flueben, hvis du vil have en rød tern placeret i centrum. Kan bruges, når der ønskes generel stimulation af hele synsfeltet; f.eks. ved perifer funktionel kollaps af synsfeltet, dvs. når der kan ses manglende funktionel udnyttelse og integration af det perifere synsfelt.

**Bund Venstre:** Her indstiller du, om der skal være en rød tern i det nederste venstre hjørne. Sæt flueben, hvis du vil have en rød tern i nederste venstre hjørne. Kan bruges, når der er synsfeltsudfald i øvre højre kvadrant (øvre højre kvadrantanopsi).

**Bund Højre:** Her indstiller du, om der skal være en rød tern i det nederste højre hjørne. Sæt flueben, hvis du vil have en rød tern i nederste højre hjørne. Kan bruges, når der er synsfeltsudfald i øvre venstre kvadrant (øvre venstre kvadrantanopsi).

**Afstand fra hjørner:** Her indstiller du, hvor langt inde i skaktern-mønsteret den/de røde tern skal være i det hjørne, der er valgt i de forudgående felter (tallene angiver hvor mange pixels det er placeret fra hjørnet (0-200 med spring på 10). Jo højere tal – jo længere inde (tallene angiver hvor mange tern det markerede er fra hjørnet). Skal afprøves med personen, som skal øve med app'en. Som udgangspunkt vælges den indstilling, som giver mest ro, og hvor der ses en smal bræmme med flicker/bevægelse.

**Center:** Her er kun en indstilling. Det er centrum af skærmbilledet. Denne markeringsmulighed kan bruges, hvis man vil forsøge med mere centralt orienteret stimulation.

![Billede - Illustration af hjørner]()

---

### Kontrolknapper

**Opdater:** Tryk her, når du har indtastet de nye værdier du ønsker i felterne.

![Billede - Opdater knap]()

**Kopier aktuelt link:** Når du har opdateret app'en og ser, at skærmbilledet er, som du ønsker det, trykker du på denne knap og indsætter det (Ctrl+V) i en mail til den person, der skal bruge app'en til hjemmetræning.

![Billede - Kopier link knap]()

**Nulstil:** Her stilles alle indstillingerne tilbage til de oprindelige.

![Billede - Nulstil knap]()

---

### Min erfaring

Med de patienter jeg har haft mulighed for at afprøve appen, er det min erfaring at det fungerer bedst når der arbejdes med den hjemme at:

- Bruge app'en monoculært (kun med et øje af gangen) for at mindske støj, kognitiv belastning og udtrætning fra evt. binokulære dysfunktioner samt øge det neurologisk input i synsbanerne.
- Starte med stor ternestørrelse, navnlig på den røde fikseringstern.
- Indstille frekvensen så der ikke opleves ubehag eller gener (kvalme, svimmelhed, desorientering, udtrætning)
- At afprøve om specialaddition i forhold til det brillebehov der ellers evt. er konstateret.
- Justere på ternstørrelse (både rød fikseringstern og navnlig de hvide og sorte), når det er muligt.
- Passe på med at patienten ikke arbejder med denne app for lang tid ad gangen i starten.
- Spørg ind til evt. gener og ubehag ved afprøvning i klinikken hver gang før patienten sendes hjem med link ved opstarten og senere i et forløb med opdateret version (nyt link).
- Gøre opmærksom på, at patienten skal kontakte optometristen hvis der opstår gener eller tvivl om brugen af app'en.
- Det vurderes ikke at være hensigtsmæssigt at bruge app'en på mobiltelefon eller tablet. For at få så stor som muligt en del af synsfeltet og synsbanerne involveret anbefales PC-skærm, fladskærm-TV eller Smart Board.

**Link til app'en:** https://ibos.dk/skak/

---

## 4. Tak til

Ledelsen på IBOS for at stille ressourcer til rådighed for udviklingen af denne app.

Rasmus Paasch, IKT-konsulent og kollega på IBOS for sparring og programmering af app'en.

Steen Aalberg, Susanne Sonne og kolleger i Irisgruppen for sparring og rådgivning.

Kolleger på IBOS for respons og sparring ved afprøvning af app'en.

Patienter for at bruge tid og energi på, at afprøve og give tilbagemelding på brug af app'en.

---

**Karsten Haarh, neurooptometrist IBOS**